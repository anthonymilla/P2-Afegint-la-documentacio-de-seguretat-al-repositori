# T08 – Proposta de dominis i hosting

## Breu descripció de la tasca

Com a part d’un equip de projecte, heu rebut la tasca de brindar assessorament tècnic a nous clients de la consultora **EverPia** sobre l’elecció del domini i del servei de **hosting** per al seu lloc web.

Cada grup treballarà amb **dos clients assignats** i haurà d’elaborar una **proposta tècnica i professional** que inclogui els punts següents:

- Recomanació concreta de **nom de domini** i **pla de hosting**.
- **Anàlisi comparativa** entre diversos proveïdors.
- **Justificació tècnica** adequada al perfil d’un/a professional del sector TIC.

Tot el document ha de redactar-se íntegrament en **Markdown** i ha de ser pujat al repositori de GitHub dins la carpeta `T08/`.

Aquesta documentació servirà com a base per a la **presentació del Producte P03**, que es durà a terme davant del client durant el **Projecte Intermodular**.

---

## Objectius específics

- Familiaritzar-se amb l’ús de **Markdown** com a format estàndard per a la documentació tècnica.
- Realitzar una **recerca i anàlisi comparativa** d’ofertes de dominis i hosting segons les necessitats d’un client real.
- Redactar propostes tècniques clares, estructurades i orientades a l’àmbit professional.
- Preparar la base documental per a la presentació **P03**.

---

## Objectius d’aprenentatge

- Identificar els **requeriments tècnics i de negoci** d’un client digital (com per exemple, capacitat de creixement, disponibilitat de servei, compliment del RGPD...).
- Comparar **proveïdors de hosting** emprant criteris objectius com el **rendiment**, la **seguretat**, el **suport tècnic** i el **cost total**.
- Definir una estratègia de **noms de domini i configuració DNS** alineada amb la imatge de marca del client.
- Elaborar i presentar una **proposta tècnica professional** clara, estructurada i ben fonamentada.

---

